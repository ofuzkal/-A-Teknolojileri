# OSI Modeli ve Katmanları

Bilgisayar ağlarının ilk zamanlarında, sadece aynı üreticiden alınan cihazlar birbirleriyle iletişim kurabiliyordu. 1970'lerin sonlarına doğru ISO (International Organization for Standardization), OSI (Open System Interconnection) modelini tanımlayarak bu sorunu çözdü. Farklı üreticilerin cihazları artık aynı ağda haberleşebilecekti.

OSI modeli, yedi katmandan oluşur ve ağ yapılandırmalarını standartlaştırarak karmaşıklığı azaltmayı amaçlar. Bu model, farklı cihazlar arasında veri transferini kolaylaştıran bir referans modeldir.

## OSI Katmanları

1. **Uygulama Katmanı (Application Layer)**  
   Kullanıcıların bilgisayarlarla doğrudan etkileşimde bulunduğu katmandır. HTTP, SSH, FTP gibi protokoller bu katmanda yer alır.

2. **Sunum Katmanı (Presentation Layer)**  
   Verinin formatlanması, şifrelenmesi ve sıkıştırılması işlemleri bu katmanda gerçekleştirilir.

3. **Oturum Katmanı (Session Layer)**  
   İki cihaz arasında oturum kurulması, kullanılması ve sonlandırılması bu katmanda yapılır.

4. **Taşıma Katmanı (Transport Layer)**  
   Verinin uçtan uca iletimi sağlanır. TCP ve UDP protokolleri bu katmanda çalışır.

5. **Ağ Katmanı (Network Layer)**  
   Verinin ağlar arasında iletimi sağlanır ve yönlendirme işlemleri gerçekleştirilir. IP protokolü bu katmanda kullanılır.

6. **Veri Bağlantısı Katmanı (Data Link Layer)**  
   Fiziksel katmana veri iletimi yapılır. Ethernet ve Wi-Fi bu katmanda çalışan protokollerdir.

7. **Fiziksel Katman (Physical Layer)**  
   Verinin bitler halinde fiziksel ortamda iletilmesi sağlanır. Metal kablolar, fiber optik kablolar veya kablosuz sinyaller kullanılır.

---

# TCP/IP Modeli ve Katmanları

TCP/IP, internetin temel protokolü olarak kullanılan bir protokoller grubudur. DARPA ve Berkeley Software Distribution tarafından geliştirilmiştir.

## TCP/IP Katmanları

1. **Uygulama Katmanı (Application Layer)**  
   OSI modelindeki Uygulama, Sunum ve Oturum katmanlarına karşılık gelir. FTP, SMTP, SNMP gibi protokoller bu katmanda çalışır.

2. **Taşıma Katmanı (Transport Layer)**  
   OSI'deki Taşıma Katmanıyla birebir aynı işlevdedir. TCP ve UDP bu katmanda çalışır.

3. **Internet Katmanı (Internet Layer)**  
   OSI'deki Ağ Katmanına karşılık gelir. IP, ICMP, ARP gibi protokoller burada çalışır.

4. **Ağ Arayüzü Katmanı (Network Interface Layer)**  
   OSI modelindeki Veri Bağlantısı ve Fiziksel Katmanlara denk gelir. Ethernet ve Wi-Fi bu katmanda kullanılır.

   # Veri Paketleme

Veri paketleme işlemi, verilerin ağ üzerinden gönderilmeden önce çeşitli katmanlardan geçmesi ve her katmanda üzerine ek bilgiler eklenmesi sürecidir. Hem OSI hem de TCP/IP modellerinde, veriler her katmanda kapsüllenerek (encapsulation) hedefe gönderilecek hale getirilir.

Her katmanda veri paketinin başına ve sonuna eklemeler yapılır. Bu eklemeler, verinin nereden geldiği, nereye gideceği, ne amaçla kullanılacağı gibi bilgileri içerir. Örneğin, TCP/IP modelindeki veri paketlerinin başlığında port numaraları ve IP adresleri yer alır. Veriler, OSI katmanları boyunca ilerledikçe bu eklemeler güncellenir ve nihai hale getirilir.

Ethernet teknolojisi kullanılarak iletilen IP paketleri, Ethernet çerçevelerine (Ethernet Frame) eklenir. Bu işleme **kapsülleme (encapsulation)** adı verilir. Bu süreçte IP paketine ait kaynak ve hedef IP adresleri, Ethernet çerçevesinin başlığına eklenen kaynak ve hedef MAC adresleriyle birlikte gönderilir. ARP (Address Resolution Protocol) de benzer bir şekilde Ethernet çerçevelerine entegre edilir.

## Veri Paketleme Süreci

Veri paketleme işlemi 5 adımdan oluşur:

1. **Uygulama, Sunum ve Oturum Katmanları**: Kullanıcının verisi bu katmanlar aracılığıyla 4. katman olan Taşıma katmanına getirilir.

2. **Taşıma Katmanı (Transport Layer)**: Bu katmanda veri, segment adı verilen parçalara ayrılır. Ayrıca, verinin TCP veya UDP gibi hangi protokolle iletileceği bilgisi eklenir ve segmentler Ağ katmanına gönderilir.

3. **Ağ Katmanı (Network Layer)**: Segmentler burada paketlere dönüştürülür ve IP başlıkları eklenir. Bu başlıkta kaynak ve hedef IP adresleri bulunur. Daha sonra bu paketler, Veri Bağlantısı katmanına gönderilir.

4. **Veri Bağlantısı Katmanı (Data Link Layer)**: IP paketleri burada Ethernet çerçevelerine eklenir. Başlıklara, kaynak ve hedef MAC adresleri eklenir. Çerçeveler, fiziksel katmana gönderilmeye hazır hale gelir.

5. **Fiziksel Katman (Physical Layer)**: Veri, bitler halinde fiziksel ortamda (kablo, fiber optik, kablosuz) iletilir.

